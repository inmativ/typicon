export function оДомуОсобом() {
  return `Глава 43. О дому особном
  Дом же един, рекше келлиа устроена на рукоделие собрания ради, должно есть бывати, и в ней собиратися: но еже делати вкупе, елика от рукоделия подобает, по уставу общежительных завещаний. Единому же от братии свидетельствовану в добродетели, подобает предстояти же и наставляти: и овогда убо чести братиям делающим, овогда же смотряти и воспрещати им, во еже умолчавати им от всякаго празднословия. но и стих начинати им: потом же и прочая, овогда же и делати с ними и просто рещи, и вне на работу, и внутрь на рукоделие, той да бывает назирая и наставляя их. Такожде и безкнижныя учити божественным писанием. Такожде егда несть ту настояй, подобает быти вместо его и в духовных, аще доволен есть. Аще же ни, поне в телесных довлеет: да есть и во обоих действуя и служя, настоящаго же законному разуму, и божественным писанием последовати, Дóндеже видит настоятель таковаго довольна суща к служением. Егда же увесть известно, истиною и страхом Божиим, того настояй, недовольна суща к служением, или не действующа, якоже благоугодно есть Богу, подобает оставляти его, и инаго в него место поставляти, аще имать. Аще ли несть кто на сие доволен, да оставится служение, Дóндеже обрящется достоин кто к служению тому.`;
}
